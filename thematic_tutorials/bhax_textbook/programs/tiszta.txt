Elkészítés

        A hagymát megtisztítjuk és kockára vágjuk. Kevés olaj at forrósítunk egy lábasban, beletesszük a hagymát, üvegesre pirítjuk, hozzáadjuk a felkarikázott kolbászt, majd megpirítjuk. 
        Lehúzzuk a lábast a tűzhelyről, megszórjuk a pirospaprikával. Átkeverjük, majd hozzáadjuk a megmosott, megtisztított és kockára vágott burgonyát, és felöntjük annyi vízzel, ami majdnem ellepi. Megsózzuk, paradicsompürét teszünk bele, és addig főzzük, amíg a burgonya megpuhul.
        Friss kenyérrel, savanyú uborkával tálaljuk.